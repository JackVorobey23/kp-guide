
# Військова кафедра [[↩]](../../README.md)

[Посилання](https://t.me/kvpvstyp) на офіційний телеграм-канал військової кафедри КПІ

## Тривалість навчання
Сама кафедра триває два роки, а для її закінчення треба мати диплом. Вступ триває наприкінці другого курсу, навчання з третього курсу і триває до кінця четвертого. Але можна на неї вступити і на четвертому курсі, або взагалі після закінчення університету, діло кожного, потім все одно доведеться ходити два роки.

## В якому університеті проходити
Можна навчатись в КПІ, але проходити військову каферду в іншому ВНЗ, цього ніхто не забороняє. Чи варто це робити? Вибір кожного, але набагато зручніше вступати на кафедру свого університету, оскільки а) вона розташована поруч, б) спеціальності адаптовані під кожний факультет, щоб не було проблем із розкладом.

## Вступ
Загалом сама вступна компанія починається десь у березні, а останній іспит можна пройти наприкінці липня, проте варто не затягувати. Коли на [каналі](https://t.me/kvpvstyp) напишуть про початок прийому документів, то потрібно:

- Роздрукувати бланки заяви на вступ (треба ще заповнити її) та відомості успішності
- Принести їх у деканат, щоб підписали (можуть сказати забрати документи на наступний день, це не так швидко)

Потім потрібно взяти ці два папірці, ще копії ID-картки, ІПН, приписного, прописки, два фото 3х4 та принести все це на [кафедру](https://www.google.com/maps/place/%D0%9A%D0%B0%D1%84%D0%B5%D0%B4%D1%80%D0%B0+%D0%B2%D1%96%D0%B9%D1%81%D1%8C%D0%BA%D0%BE%D0%B2%D0%BE%D1%97+%D0%BF%D1%96%D0%B4%D0%B3%D0%BE%D1%82%D0%BE%D0%B2%D0%BA%D0%B8+%D0%9D%D0%A2%D0%A3%D0%A3+%D0%9A%D0%9F%D0%86/@50.4432015,30.4447327,17z/data=!4m6!3m5!1s0x40d4cd0ce6431eef:0x6118f66cd40b9b3f!8m2!3d50.4432425!4d30.4469321!16s%2Fg%2F11g20j7j1q?entry=ttu). Там дадуть направлення на проходження ВЛК, яке потрібно нести у свій військкомат.

## ВЛК
Отут починається найдовший та найскладніший процес всього вступу на кафедру. Коли прийдете у військкомат, то там дадуть дуже довгий перелік аналізів та довідок, які потрібні для допуску на ВЛК. Там зазвичай таке:

- загальний аналіз сечі та крові
- флюорографія
- кардіограма
- тести на ВІЛ, гепатити B і C
- сертифікати нарколога та психіатра
- група крові
- та ще купа всього

Прикол в тому, що цей перелік відрізняється у військкоматах, тому спочатку треба туди прийти і його побачити, а потім є 1-3 місяці на все це діло, краще заспідранити. 

Коли весь цей перелік є на руках, то вас допускають до ВЛК, де треба пройти ще купу лікарів. Є ймовірність, що скажуть донести ще якісь документи, тому іноді ВЛК займає більше дня. Швидко тут точно не вийде, годин 5-6 мінімум. 

Якщо все добре та вас допускають і дали висновок ВЛК, то відносите його назад на кафедру і віддаєте в приймальну комісію. Тепер треба чекати іспитів.

## Іспити
У 2024 році іспити були в такі дати: 21 травня, 26 червня, 17 липня. Ще, можливо, були додаткові добори, але інформації про це немає. 

Достатньо прийти лише в один день та скласти:

- **ФП** - оцінка рівня фізичної підготовленості. Включає у себе човниковий біг на 100 м та підтягування від 5 до 10 разів. Ні у кого не викликає проблем, бо інструктори або кажуть не поспішати, або не дуже дивляться як ви підтягуєтеся. Тут просто залік/незалік
- **ППВ** - професійно-психологічний відбір. Складається з 3 тестів по 50-90 питань, де відповіді лише так/ні і викладач диктує питання. Питання по типу "чи хочете ви померти?" чи "ви коли небудь брехали?". Достатньо простий, начебто ніхто через нього не вилетів. Тут також залік/незалік.
- **ДП** - оцінка знань з допризовної підготовки. Дають 50 тестових питань на три варіанти відповіді, є 5 варіантів і 20 хвилин. Списувати легко, але часу на кожне питання не вистачить, а вони там прям рандомні (до якого класу ОР належить Іприт, за скільки кроків ставати від начальника тощо). Крім цього, до цього блоку входить стройова підготовка на вулиці. На одному показують як все треба робити (вихід зі строю, повороти, стройовий рух...). Усім ставлять мінімум, а якщо послухати і все норм виконати, то легкі бали (25 мінімум, 50 максимум).

Конкурсний бал після іспитів складається з балів за ДП та середнього балу з відомості успішності (середній бал за всі іспити протягом навчання). Зазвичай це 65-75, іноді вище. 

Після іспитів кажуть день, коли треба прийти на оголошення результатів, там і розкажуть про спеціальності.

## Спеціальності
Тут треба враховувати, що кожна спеціальність має свій день навчання, тому вони розписані по кафедрах. У ФПМ окремо виділений день без звичайних пар - п'ятниця. Тобто хто не на кафедрі, той чілить в цей день. Для ФПМ представлені такі спеціальності у п'ятницю:

- експлуатація та ремонт безпілотних авіаційних комплексів (БПЛА)
- організація радіоелектронного захисту радіоелектронних систем та засобів (РЕЗ)
- бойове застосування з'єднань, військових частин і підрозділів ППО СВ, озброєних зенітними ракетними комплексами малої дальності (ЗРК ОСА).

Звісно, що ніхто не забороняє вам вчитись, наприклад, на кібербезпеці у понеділок. Але варто враховувати, що навчання на кафедрі очне і явка обов'язкова, тому краще, щоб вона не перетиналась зі звичайними парами.

## Укладання контракту
Коли повідомлять про бали та розкажуть про спеціальності, то потрібно виставити три пріорітети на спеціальності та підписати контракт. Потім треба написати у WhatsApp на номер, який скажуть, та чекати.

Після закінчення всіх іспитів (кінець липня) у WhatsApp прийде повідомлення від кафедри, де буде сказано на яку спеціальність пройшли. Якщо погоджуєтесь, то далі розпишуть весь алгоритм дій. Платите і чекаєте вересня. Вітаємо, ви вступили на військову кафедру.

## Вартість
9500 гривень за семестр, виходить 38000 за два роки. Можна написати заяву, щоб сплачувати 4750 двічі протягом семестру. Ці дані актуальні на 2024 рік.

## Хто я після вступу
Наприкінці навчання влітку будуть військові збори тривалістю приблизно місяць, а потім - складання присяги.

Тепер ти - офіцер запасу зі званням молодшого лейтенанта, маєш свою військову спеціальність.

### P.S. Цей гайд написаний наприкінці липня 2024, тому він ще буде доповнюватися інформацією про навчання, покупку форми тощо. 